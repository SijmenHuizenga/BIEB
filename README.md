# BIEB: Baas in eigen buurt
# Hackathon Redesign The Netherlands 2017
Tijdens deze hackathon hebben Shihaab, Dirk en Bianca gewerkt aan concept BIEB: Baas in eigen buurt. Wij hebben de tweede prijs gewonnen voor dit concept. Dit is de repository van al het werk. Hier is onder andere de powerpoint van de pitch te vinden.

**DEZE REPOSITORY WORDT NIET MEER ONDERHOUDEN**

##Probleem
Gemeenten hebben op dit moment slecht inzicht in geluidsoverlast omdat er slechts weinig mensen meldingen maken. Er is geen idee van de ernst van de overlast waardoor hiertegen optreden lastig is.

## Oplossing
Melding maken van geluidsoverlast zo makkelijk mogelijk maken voor inwoners. Meerdere mensen doen meldingen, zodat er makkelijker opgetreden kan worden. Doordat meerdere mensen eenmelding maken, zal het voor inwoners zelf ook makkelijker worden om af te stappen op buren die geluidshinder veroorzaken.

## BIEB!
BIEB! (Baas in eigen buurt) is een app waarin bewoners meldingen kunnen maken van geluidsoverlast en inzicht kunnen krijgen in geluidsoverlast in de buurt. Doel is dat bewoners van een wijk zo veel mogelijk zelf overlast voorkomen en oplossen, zodat de gemeente hierin slechts optreed als toezichthouder. Ook is het mogelijk voor bewoners om buren te waarschuwen bij geluidsoverlast. Zo kan er gemeld worden als er een feestje gegeven wordt of er een verbouwing plaatsvind bijvoorbeeld. Dit is preventie van klachten.

Uiteindelijk zal BIEB! Een allesomvattende app moeten worden waarin alles wat er in de buurt gebeurt te vinden is.

Slogan: BIEB voor een fijne buurt

Waarom: Fijn wonen in jouw buurt

Hoe: Geen geluidsoverlast

Wat: Preventie, melding en oplossing met een makkelijke app

Mogelijkheden app:

* Waarschuwen voor geluid
* Melden van overlast
* Melden oplossing
* Inzicht in overlast in de buurt (bewoners &amp; gemeente)

## Rol gemeente

Het doel is dat zoveel mogelijk problemen met betrekking tot geluidsoverlast in de buurt, onderling onder bewoners worden opgelost. Hierbij gaat het dan met name om feestjes, verbouwingen en harde muziek. Echter zijn er ook vormen van overlast waar de bewoners zelf geen invloed op hebben zoals wegwerkzaamheden, drukke wegen en evenementen. Ook zal het voorkomen dat geluidsoverlast van buren niet goed wordt opgelost. Hier komt de rol van de gemeente in beeld. 

De gemeente kan de klachten inzien doormiddel van een heatmap. Gebieden waarin veel en/of ernstige klachten van geluidshinder worden gemeld zullen rood kleuren op deze kaart. Dit kan voor de gemeente een reden te zijn om hier verder onderzoek naar te doen en eventueel bij te dragen aan een oplossing.

Ook bestaat er de mogelijkheid om bij ernstige klachten een melding naar de politie te laten gaan, zodat deze kan gaan kijken op de plek van de geluidsoverlast en het zo nodig direct kan oplossen. De administratieve lasten voor de gemeente en bedrijven worden verlaagd enerzijds omdat veel klachten onderling worden opgelost en de gemeente niet meer ingeschakeld hoeft te worden, anderzijds omdat alle gegevens van meldingen van geluidshinder uit de app te genereren zijn.

## De feiten
Hard, aanhoudend en ongewenst geluid kan erg hinderlijk zijn en schadelijk zijn voor de gezondheid. Voor wegverkeer, spoorverkeer, vliegverkeer en industrie zijn door de Rijksoverheid al geluidsnormen opgesteld, maar voor geluidsoverlast van buren bijvoorbeeld bestaan geen landelijke regels. In de meeste gemeenten bestaat er wel een verbod om geluidsoverlast voor buren en omwonenden te veroorzaken. Wanneer er tocht geluidsoverlast wordt ervaren, kan hulp worden ingeroepen van politie of een buurtbemiddelaar. (Rijksoverheid, z.d.)

De oorzaken van geluidshinder zijn divers. Het wegverkeer veroorzaakt de meeste hinder. Ongeveer dertig procent van alle Nederlanders ondervindt hiervan ernstige hinder. Op een gedeelde tweede plaats staan vliegverkeer en buren. Zo&#39;n twaalf procent van de Nederlanders ervaart geluidsoverlast van vliegtuigen, en een even groot aandeel heeft geluidshinder van buren. Overige geluidshinder komt van de industrie, recreatie en het treinverkeer. (Milieu Centraal, Z.d.)

## Doelgroep
De doelgroep van de app zijn mensen die geven om hun omgeving en in een prettige buurt willen wonen. Mensen die bereid zijn om samen voor oplossingen te zorgen. Om de app werkend te laten zijn in een wijk is er wel een bepaalde dekkingsgraad nodig.

Geluid is meetbaar, maar geluidshinder niet. Daarom wordt via de app gebruik gemaakt van zowel subjectieve als objectieve gegevens. Zo kan ingezien worden wat er daadwerkelijk aan geluidgeproduceerd wordt in decibellen, maar ook in hoeverre mensen last hebben van het geluid.
